<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Kulture</title>
</head>
<body>
    <!DOCTYPE html>
<html>
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Gazeta X</title>
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Playfair+Display:ital,wght@1,500&display=swap" rel="stylesheet">
   <link rel="stylesheet" href="style.css">
</head>
<body>
   
    <h1> <span style="color: cornsilk;">Gazeta</span> <span style="color:darkolivegreen;"> X </span>  </h1>
  
 
    <ul>
      <li><a href="ballina.html" target="_blank" class="home">Ballina</a></li>
      <li><a href="lajme.html" target="blank" class="home">Lajme</a></li>
      <li><a href="kulture.html" target="blank" class="home">Kultura</a></li>
      <li><a href="sport.html" target="blank" class="home">Sport</a></li>
    </ul>
  
    </div><br>
    <br>
    <br>
    <br>
    <br>
    <h1>
        Të dhënat për Trepçën nga Arkivi Shtetëror i Kosovës
    </h1>
    <img src="kultura4.jpg">
    <p>
    <br>
    <br>
    <br>Rrethina e minierës Trepça dhe mbeturinat e vendbanimeve të lashta, kisha, na flasin për lulëzimin e dikurshëm të minerareve në viset tona. Shënimet e para për Trepçën datojnë që nga viti 1303 dhe përmendet në analet e vjetra të Dubrovnikut, në mesin e të cilave thuhet se “në tokën e Kosovës ka aq shumë pasuri minerare sa që ku të gërmosh me shat do të hasësh në ari dhe argjend”. Këtu në veçanti përmenden sundimtarët e vjetër serbë të cilët kishin lidhje tregtare me republikën e Dubrovnikut dhe të Venedikut. Vendbanimet e Trepçës përmenden si vendbanime të mëdha. Nga pronarët e të gjitha këtyre minierave, shumica prej tyre kanë qenë sundimtarë dubrovnikas dhe venedikas. Gjurmët e vendbanimeve më të mëdha shihen edhe sot në afërsi të fshatit Mazhiq, të cilat i përmend edhe kënga popullore. Këtu janë gjurmët e një kishe të madhe e cila ishte konvertuar në xhami, por sipas formës ë kambanës se kisha dikur kishte qenë katolike. Gjurmë tjera të vendbanimit të vjetër ishin në Stantërgun e sotshëm, në themelet ku gjenden banesat e punëtorëve dhe hoteli.

    Gjatë gërmimit të themeleve është hasur në mure të vjetra. Vendbanimi i tretë i madh ishte tek fshati Gumnishtë. Këtu janë ruajtur mirë format e ndërtesave, në mesin e të cilave ishte edhe një ndërtesë e madhe me gjatësi prej 50 deri në 60 metra dhe e gjerë rreth 20 metra. Ndërtesat tjera kanë qenë më të vogla, rreth 8 deri 10 metra katrorë dhe sigurisht kanë paraqitur shtëpitë e banorëve. Në Stantërg është ruajtur më së miri kisha e vjetër, në të cilën ende shihen freskat dhe absidat. Ekzistojnë tri lloje freskash. Gjatë gërmimeve në rrethinën e kishës, kur u ndërtuan themelet e një shtëpie, punëtorët kanë hasur në varre të vjetra, me mbetje të kockave të njerëzve dhe kjo tregon se përreth kishës kishte varre. Në afërsi të kishës është gjetur një monedhë e vjetër bakri e vjetër që mendohet se i takon vitit 1300. Në njërën pjesë të saj shihen duart të cilat njëra tjetrës i jepnin diç dhe në anën tjetër koka e një sundimtari me kurorë në kokë. Shënimet mbi të janë të pa deshifruara, gjithashtu edhe vitet. Kishën e kishte ndërtuar mbreti Milutin për nderë të gruas së tij Jelenës, me origjinë nga Anzhujt, e cila ishte katolike dhe vetë kisha sipas stilit duket se i përkiste fesë katolike.
    
    Më interesante për vetë minatorët ishin mbetjet e kapanxhave të vjetra dhe akseve, që ka shumë në tërë rrethinën. Sipas këtyre mund të përfundojmë se në këto anë xehetaria ishte në lulëzim e sipër. Shumë nga këto kapanxha mbërrinin në thellësi të mëdha, por kishte edhe tjera që ishin të thella vetëm disa metra. Duke pasur para sysh të gjitha këto, hetohet se minatorët kishin vetëm një pjesë të vogël të hapësirës dhe përpiqeshin të plotësonin këto mungesa në vendet tjera. Akset e ndryshme ishin ndërtuar nga një apo diku-diku edhe dy në rrëzë malit, zakonisht në pikën më të ultë dhe ato shërbenin për furnizim me ujë dhe ventilim.
    
    Në punët kërkimore në rrethinë të Stantërgut, janë kryer gërmime të ndryshme të kapanxhave të vjetra dhe akse nëpër të cilat minatorët lëviznin barkas dhe në gjunjë. Janë gjetur shumë vegla të vjetra, çekanë, maje operative dhe pajisje të vjetra. Nxjerrja dhe bartja e xehes bëhej me thasë prej lëkurës së dhisë, në saja të vogla. Saje të tilla dhe çekanë janë gjetur në një aks në fshatin Bare. Në një tjetër përmbytje është gjetur i tërë çekani dhe së bashku me të një kapanxhë që mbyllte nxirrej materiali.
    
    Shumë e shumë raste të tillë flasin për mënyrën e nxjerrjes së xehes në atë kohë. Është interesant sepse minatorët e vjetër e njihnin edhe gjeologjinë pasi që ndiqnin kontaktet aty ku zakonisht fillonte xehja. Ata ndiqnin edhe telin e hollë të galanit prej një centimetri, sepse atyre kryesisht u interesonte argjendi. Kështu në Gumnishtë shihen tri paraqitje të kapanxhave të cilat ishin pesë deri në 600 metra. Rrëzë përroit ka sasi të mëdha të zhavorrit ku minatorët e vjetër kanë mihur dhe kanë ndarë argjendin. Është për t’u habitur se si ia kanë dalë të grumbullojnë sasi aq të mëdha të zhavorrit nga këto loze për të cilët ne nuk jemi në gjendje të caktojmë asnjë vlerë. Është interesante se zhavorri gjendet gjithandej ku ka gjurmë të kapanxhave. Në tunelin e parë kemi gjetur një stufë të vjetër, primitive, gjatë ndërtimit dhe mihjes së bazës së ndërtesës. Më tutje kemi gjetur disa enë të vjetra të zeza, në të cilat sigurisht minatorët kanë rafinuar argjendin.
    
    Punimet më të mëdha të vjetra ishin në Trepçën e vjetër në fshatin Mazhiq. Këtu është labirinti i tërë i korridoreve dhe kapanxhave dhe kur futesh brenda të sillet mendja vërdallë, sepse duket sikur gjendesh në një botë nëntokësore apo në ferrin e përshkruar nga Dante Aligeri. Këtu hasim në kthina shumë të thella, në serpentina të mihura në mur, në kalime me kalldrëm, në kapanxha prej ku shihet se litari e ka gërryer murin, në pjesë të errëta që ngjanin me varre etj. Në çdo hap shihen gjurmët e goditjeve me çekanë dhe daltë.
    Këtu janë bërë hetime për tri vjet rresht. Këto punime të vjetra arrijnë thellësinë deri në 150 metra nën sipërfaqe. Ne kemi shkuar nën punishtet e vjetra edhe për 60 metra duke menduar se nuk do të gjejmë në këto thellësi, nën nivelin e përroit asgjë, por edhe në këtë thellësi gjetëm vende ku është mihur për argjend. Në thellësi edhe më të mëdha se 60 metra që do të thotë 270 metra nën sipërfaqe, nuk gjetëm punishte tjera të vjetra.

    Në Stantërg, ku është masa më e madhe e xehes, të vjetrit kanë mihur deri në shtratin e përroit, ku gjendet sot punëtoria. Këtu kishte qenë një aks prej nga ka dalë xehja. Masa kryesore e xehes gati nuk është prekur fare, vetëm janë mihur dhe atë në nëntokë, disa pjesë ku ka pasur galenë të pastër. Zinku dhe piriti janë lënë anash. Të vjetrit u kanë ikur dhe nuk i kanë eksploatuar të gjitha mineraret. Si duket përzierja e piritit, sulfatit të zinkut dhe galenës, në këtë kohë ka paraqitur problemet më të mëdha. Nga kjo mund të përfundojmë se kjo minierë edhe në sipërfaqe ka mbetur e paprekur. Konstatim tjetër mund të jetë se punët kanë filluar në kohët e fundit para thyerjes së mbretërisë serbe. Mbretërit dhe perandorët serbë në atë kohë i kanë ftuar sasët si instruktorë më të mirë të minierave në mënyrë që në këto anë të përhapet xehetaria dhe banorët e atyshëm të merren me këtë mjeshtri e cila në atë kohë ishte shumë e përhapur. Kemi mjaft lumenj, vendbanime të cilat flasin për sasët e vjetër. Një mbetje e sasëve të vjetër është Janjeva dhe janjevasit, të cilët janë në zemër të Kosovës që pas shumë shekujsh e kanë ruajtur fenë e tyre katolike. Pushtimi osmanli pas Luftës së Kosovës filloi ta shuajë mjeshtërinë e xehetarisë. Turqit përdorën një administrim më të ashpër i cili ndaloi nxjerrjen e argjendit dhe plumbit. Së bashkë me këtë pushoi edhe tregtia me Dubrovnikun dhe Republikën e Venedikut dhe në analet dubrovnikase që nga viti 1421 përmendet se në Trepçë ishin vendosu kaditë. Ky sistem e shoi tërësisht xehetarinë në këto anë, por edhe në Trepçë e cila në shekullin e XVII shuhet tërësisht. Vetëm në shekullin e XIX nga ana e austriakëve bëhen përpjekje që xehetaria sërish të funksionojë. Por, në mosmarrëveshje me Portën kjo përpjekje mbeti pa rezultat.
    
    Pas luftës së Parë Botërore hulumtimet e para i pati fituar Rade Pashiqi, i cili në vitin 1925 u lidh me kapitalistët anglezë, Selection Trust, me opsion të përfshirjes së terrenit, por pas hulumtimeve ata e blenë tërë koncesionin e Trepçës, në vitin 1927, kur edhe u formua Trepça Mines Limited.
    
    Pas katër vjet hulumtimesh dhe përgatitjeve filloi të nxirrej xehja, më 15 gusht 1930. Më 14 gusht futet në Zveçan shporta e parë me xehe nga punët kërkimore nga Stantërgu. Trepça pas 4 shekujsh pushim, filloi të prodhojë më 17 gusht kur flotacioni u vu në punë. Nga viti në vit miniera Trepça u dha patronëve të saj të rinj, sasi të mëdha xehesh.
</p>
           
        </body>
        </html>